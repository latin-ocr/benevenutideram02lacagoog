428 COMENTUM PARAmsl

obsidionem. — Sai quel. Hic lastinianus transit narrando
ad gesta magnificentioria quae facta sunt post acquisitam
libertatem, per tempora consulum, quae duraverunt ultra
quadringentos annoS, et primo tangit duo bella terribilia (¹)
duorum regum valentissimorum, quorum unus veniens
ab occidente Romam destruxit, alter ab oriente Romam
afflixit. Ad intelligentiam primi est sciendum quod, sicut
scribit Livius libro V, galli senoneS, gens ferox, duce
Brenno ltaliam ingressi occupaverunt loca inter alpes et
Padum3 et non contenti his transito Apennino in Tusciam
infestabant Clusium civitatem3 sed offensi a legatis roma-
norum converterunt furorem contra Romam. Et cum di-
spersissent romanum exercitum primo impetu inordina-
tum apud Albiam flumen, ceperunt urbem improvidam
imparatam, ferro et igne vastantes omnia; quo tempore
maxime enituit illa romana virtus. Nam seniores assumptis
insignibus bonorum in propriis sedibus trucidati sunt.
Iuvenes vero forte (²) mille numero arcem Capitolii per

· sex menses defenderunt. Tandem cum obsidio barbaros

fatigaret et fameS, romani mille libras auri promise-
runt pro recessu3 sed cum galli superbia et iniustitia
uterentur in mensuratione, ecce virtuosissimus Camillus
exul qui creatus dictator absenS, collectis romanis disper-
sis et auxiliis amicorum, gallos aggressus omnes truci-
davit, et cineres gallorum sanguine eorum extinxit. Ad
evidentiam secundi est sciendum quod Pyrrhus de genere
Achillis consobrinus Alexandr-i magni rex Epiri, quae pro-
vincia Graeciae dividitur a Calabria angusto mari, voca-
tus a tarentinis contra romanoS, magna bella gessit in
Italia, et saepe victor auxilio elephantorum, quos primus
duxit in ltaliam, omnia vastans venit per Campaniam
usque Praeneste3 tandem victus virtute Fabricii et Curii

(¹) ι, mirabilia. (⁸) k, fortes.

 

